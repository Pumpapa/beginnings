---
title: Homestead
date: 2024-08-13
hero_classes: text-dark title-h1h2 overlay-light hero-large parallax
hero_image: pexels-toa-heftiba-şinca-1194420.jpg
blog_url: /blog
show_sidebar: true
show_breadcrumbs: true
show_pagination: true
categories:
  - Blog
weight: 1
---
![woonboerderij](/blog/images/1728748617021.jpg#floatright#fr5)

Wij gaan een homestead (woonboerderij) beginnen.

Het plan is ontstaan in begin 2023 door enerzijds de wens om te eten en leven op een manier die bij een homestead past en anderzijds onze zorg over ontwikkelingen in Nederland (en Europa) rond (biologisch) boeren, maar ook rond vaccinatie, klimaat-'crisis' en meer.

## Homestead

Mark en Jacintha hebben al lang de wens om 'ooit' een homestead te beginnen. Kleinschalig kippen en koeien houden en groente kweken. Niet als bedrijf, maar vooral voor ons zelf. En we maken ons zorgen: wet en regelgeving rond het agrarische; gebruik van bestrijdingsmiddelen en grondstoffen. We vertellen daar graag meer over, maar ons doel is onze ervaring te delen en niet zozeer je waar dan ook van te overtuigen.

## Regeneratieve Landbouw

Dat betekent dat je dieren (koeien, kippen en meer) kort op een stuk grond laat leven, en ze dan verplaatst. Het land krijgt daarna de tijd om te regenereren. Het is gezond voor dieren en goed voor het land, maar: je hebt veel grond nodig -- 10-100 ha.

## Wanneer en Waarheen? 
We hebben uiteindelijk voor Rusland gekozen. Deze blog gaat over ervaringen en niet zozeer over beweegredenen. We zochten een lage grondprijs, een positieve houding t.a.v. biologisch boeren (bestrijdingsmiddelen, genetische modificatie, ...), weinig bodemverontreiniging, een cultuur die voldoende op die van ons lijkt. We keken naar Paraguay, Georgië, Europese landen buiten de EU inclusief Rusland. We zijn naar een informatieavond geweest over Rusland, en dat laatste feit heeft geleid tot vele negatieve krantenartikelen en heeft het proces ook enorm versneld.

Uiteindelijk kozen we voor Rusland.