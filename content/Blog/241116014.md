---
title: Tansewats
date: 2024-11-16
hero_classes: text-dark title-h1h2 overlay-light hero-large parallax
hero_image: pexels-toa-heftiba-ÅŸinca-1194420.jpg
blog_url: /blog
show_sidebar: true
show_breadcrumbs: true
show_pagination: true
categories:
  - Blog
weight: 14
---
![Tansewats](/blog/images/Tansewats.jpg#floatright#fr5)

We zijn gisteren uit eten geweest bij een Georgisch restaurant dat we op weg naar de dokter al eens gezien hadden. Mijn focus is vlees, en dat was daar.

Van buiten geen inkijk, en van binnen loeizware houten tafels en stoelen, maar vriendelijke bediening die dingen vond van onze bestelling, maar hij sprak geen Engels en wij te weinig Russisch om te snappen wat het probleem was. Maar het eten was prima, dus was er niet echt een probleem.

Tegen het desert kwam er iemand binnen die muziek ging voorbereiden, en de groep naast naast ons bleek een verjaardagsviering van enkele dames. De muzikant bleek een DJ te zijn, of eigenlijk niet want hij zong ook mee. Vrij goed. De muziek was Russian Dance, waar ik erg van hou.

Na een tijdje gingen vele dames dansen, en deed Karin ook mee (die van dansen houdt). Erg leuk, en op enig moment moest Karin zich voorstellen en vertellen waar we vandaan kwamen en toen was er een song speciaal voor Karin, en hebben we samen gedanst. 

Toen we weg gingen werden we uitgezwaaid door de andere gasten. Heb ik nog nooit meegemaakt. Superleuke avond, en alweer met alleen vriendelijke mensen.