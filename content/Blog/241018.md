---
title: Geitenkaas
date: 2024-10-18
hero_classes: text-dark title-h1h2 overlay-light hero-large parallax
hero_image: pexels-toa-heftiba-ÅŸinca-1194420.jpg
blog_url: /blog
show_sidebar: true
show_breadcrumbs: true
show_pagination: true
categories:
  - Blog
weight: 8
---
![stal](/blog/images/1728748617041.jpg#floatright#fr5)

We zijn bij onze vriend Denis geweest, die een kleine geitenboerderij heeft, hier niet ver vandaan (nou ja, op de kaart; Tver is zes uur rijden). 

De dag was super interessant en gaf een goed beeld. Op de boerderij zijn drie geiten (foto van de schuur) en twintig of zo kippen. De geiten geven 10-12 liter melk per dag, waar Denis verschillende soorten kaas van maakt, die hij in Moskou verkoopt. Voor ons bezoek had hij kippensoep gemaakt en een kaas op Goudse wijze. Erg lekker. Daarnaast hadden we zoete cottage-cheese en heerlijke haloumi. Hij heeft ons ook potten ingemaakte groenten en fruit gegeven.


Denis woont in een prefab 'keet' die hij voor een paar honderd euro heeft laten plaatsen en die hij vervolgens heel professioneel heeft uitgebouwd. Nog steeds klein, maar voor hem alleen groot genoeg.

![kippen](/blog/images/1728748617025.jpg#floatright#fr2)
Hij heeft een put laten graven (10 meter diep) en gebruikt dat water voor drinken, koken, douchen, wc. Hij heeft de wc zelf aangelegd met een zgn. 'droge afvoer' die niet bevriezen kan. Er is ook een groententuin die ook mollen en muizen aantrekt, maar in de korte tijd dat we er waren heb ik de kat twee mollen zien vangen. Een week later bleek dat de kat kittens had, overigens.

![moetuin](/blog/images/1728748617010.jpg#fr5)

We zijn ook naar een vriend van Denis geweest, die een veel grotere boerderij heeft. Nog 'homestead' maar met als doel er een bedrijf van te maken. Koeien, schapen, kippen, varkens, en een stuk bos met paddenstoelen.


![griep](/blog/images/IMG_20241005_150708.jpg)