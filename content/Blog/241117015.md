---
title: Winkelsluiting
date: 2024-11-17
hero_classes: text-dark title-h1h2 overlay-light hero-large parallax
hero_image: pexels-toa-heftiba-şinca-1194420.jpg
blog_url: /blog
show_sidebar: true
show_breadcrumbs: true
show_pagination: true
categories:
  - Blog
weight: 15
---
![Plan B](/blog/images/1731829798817.jpg#floatright#fr5)

Winkels zijn hier vaak en lang open. Veel winkels, ook supermarkten en warenhuizen, zitten bij elkaar in een winkelcentrum dat vaak van 10 tot 10 open is, ook op zondag. 

In Nederland is winkelsluiting bij wet geregeld. In principe op weekdagen en zaterdag van 9 tot 5, met één koopavond van 9-11. Uitzonderingen (tankstations, koopzondagen) zijn expliciet geregeld, en verder niet. Pas de laatste jaren zijn er meer praktische uitzonderingen toegevoegd voor, bijvoorbeeld, supermarkten.

In mijn herinnering was het op instigate van de CDA gebeurd, om de levenskwaliteit van de kleine middenstander of de rustzoekende kerkganger te beschermen. Die middenstander kan overigens moeilijk op tegen supermarkten, en is steeds meer in niches terug gedrongen.

Maar hier in Yaroslavl zijn ze open. Moet de middenstander zich daardoor doodwerken? Niet echt. De zaak is open, en het ene moment staat er de ene persoon, en het andere moment een andere persoon. 

Het is erg prettig, want je kan om 8 uur 's avonds nog even wat kopen. Niet alleen in de supermarkt, maar ook in andere winkels.

## Bouwval
Iets anders is dat winkels er niet zelden uitzien als een bouwval. Veel gebouwen trouwens. We hoorden van een Nederlandse agrarische consultant die hier al jaren woont en werkt, dat het veel erger was in het verleden. Na de sovjet-tijd en de twintig jaar instabiliteit was er ongelooflijk veel achterstallig onderhoud. En nu zie je op heel veel plaatsen dat er gewerkt wordt aan mooi maken, of afmaken, of beter maken van oude gebouwen. 