---
title: T-shirt
date: 2024-10-24
hero_classes: text-dark title-h1h2 overlay-light hero-large parallax
hero_image: pexels-toa-heftiba-ÅŸinca-1194420.jpg
blog_url: /blog
show_sidebar: true
show_breadcrumbs: true
show_pagination: true
categories:
  - Blog
weight: 10
---
Onze VISA moeten verlengd worden. Daarvoor is een medische keuring nodig (HIV, TBC, Lepra, drugs). Dat zijn verschillende vakgebieden en dus verschillende staats-gezondheidscentra. We moeten langs zes locaties die elk een eigen proces hebben. Het is dodelijk vermoeiend en uiterst verwarrend, zelfs als alles goed gaat en de mensen vriendelijk zijn. Daar ging deze week aan op. Maar, professionele en hoofdzakelijk prettige artsen. Deze week verder.

En er is ook goed nieuws: onze spullen zijn eindelijk door de douane en komen morgen hier. Hebben we weer meer kleren dan wat we in de vakantie hadden. Gelukkig is het nog vrij warm, maar anders hadden we een probleem. Karin en Jacintha hadden weliswaar wel al veel geshopt, maar laten we dat preventief noemen. 

Bij het inpakken in Nederland was onze focus: warme winterkleren in dozen meenemen en in de vakantie lichtere zomerkleren. Maar we hebben de warme winterkleren niet gemist. Buiten heb je een goede jas nodig maar binnen is het overal warm. Ik loop thuis de hele dag in t-shirt. 

