---
title: Wilde Dieren
date: 2024-10-27
hero_classes: text-dark title-h1h2 overlay-light hero-large parallax
hero_image: pexels-toa-heftiba-ÅŸinca-1194420.jpg
blog_url: /blog
show_sidebar: true
show_breadcrumbs: true
show_pagination: true
categories:
  - Blog
weight: 11
---
We zijn gisteren weer naar een echte homesteader geweest. Een gezin met vijf kinderen die acht jaar geleden gestopt zijn met werken en een homestead zijn begonnen. 

Ze hebben nu vijf koeien, een stuk of vijf varkens, misschien 10 kippen en een stuk of 10 konijnen. Ze verkopen wat kaas, melk, zure room, ghee en cottage cheese, maar het meeste is voor eigen gebruik. Ze verkopen bijvoorbeeld geen varkensvlees dat eten ze zelf. 

We hadden het al eerder gezien. De eigen grond is niet zo heel erg groot. De koeien staan vooral op gezamenlijk land dat van het hele dorp is. Ook hooien gebeurd op gezamenlijk land. Daar is iedereen blij mee want anders verwilderd dat land. Dit is gunstig want een buitenlander mag maar beperkt land kopen. 

Ik heb veel geleerd. Ik dacht bijvoorbeeld dat een melkmachine een groot ding was maar eigenlijk is het een kleine pomp met een paar slangen. En ik dacht dat je elke keer een veld voor de koeien moest omheinen, maar je kan ook 's ochtends de koeien aan een touw binden en ze 's avonds oppikken om gemolken te worden.

Dit is vrij woest land, maar het echte woeste land, met wilde dieren, begint pas kilometers verder.

